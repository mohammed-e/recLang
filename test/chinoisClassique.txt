西羅馬帝國亡後，義大利為諸蠻族所據，相繼建國，東羅馬帝國嘗復義大利本島，然其國贏弱，力不能逮，義大利得而復失。至中世紀，戰禍不息，其國分數邦，那不勒斯、西西里、威尼斯、佛羅倫薩、熱那亞、教皇國等俱各據一方，終不得一統。文藝復興亦始於義大利，但丁、米開朗基羅、達芬奇等俱生於此地，堪為人傑地靈。
至十五世紀，外國相繼侵義大利。法國、西班牙、奧地利諸國先後立足於義國諸邦，奧地利之治甚佳，故其地反為昌盛。拿破崙戰爭之時，拿破崙自稱義大利之王，屢與奧地利等諸國戰於義大利之土。
